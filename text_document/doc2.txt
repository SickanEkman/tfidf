Det finns många anledningar till att trafikolyckor sker. Väglag, trötta eller påverkade förare, förare som kör för fort eller djur som plötsligt dyker upp på vägen ökar risken för olyckor.

Men vissa vägar har också inneboende problem som gör att det är svårare att hantera en olyckssituation – även om man följer den skyltade hastigheten.

SVT har kartlagt 15 800 kurvor som är felutformade och därför har sidofriktionsproblem. Det innebär att kurvorna på grund av hur de är utformade ökar risken för ett fordon att hamna på fel vägbana, få sladd eller i värsta fall åka av.

En stor del av de dessa kurvor finns inte med i Trafikverkets arbete med Nollvisionen.